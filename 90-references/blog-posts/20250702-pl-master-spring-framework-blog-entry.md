---
title: "Powrót do kursu Spring Framework – notatki, refleksje, rozszerzenia"
date: 2025-07-02
lang: pl
slug: spring-framework-powrot-do-kursu
category: blog-entry
---

Po dłuższej przerwie wracam do kursu [Master Spring Boot 3 & Spring Framework 6 with Java](https://www.udemy.com/course/spring-boot-tutorial-for-beginners/) od in28minutes. W międzyczasie kurs doczekał się licznych aktualizacji – w momencie pisania tego wpisu ostatnia z nich miała miejsce w **kwietniu 2025**. Zmieniło się sporo: przybyło lekcji, pojawiły się nowe przykłady, a materiał jest bardziej uporządkowany niż wcześniej.

Wcześniejszy wpis na blogu [„Aplikacja internetowa do zarządzania zadaniami”](https://programista1024.pl/2024/04/22/aplikacja-internetowa-do-zarzadzania-zadaniami/) opisywał fragment kursu jako przykład tworzenia wariantów aplikacji typu „to-do” – np. przypominacza dla ucznia. Obecnie idę dalej, traktując kurs nie tylko jako źródło wiedzy, ale również jako **inspirację dydaktyczną**.

## Jak pracuję z materiałem?

Postanowiłem nie publikować pełnych transkrypcji kursu ani kodu 1:1 – nie chcę naruszać praw autorskich, a jednocześnie zależy mi, by zachęcić innych do **samodzielnego eksperymentowania**. Dlatego publikowane materiały to:
- moje notatki i obserwacje,
- własnoręcznie pisany kod,
- pytania pomocnicze, quizy,
- pomysły na mini-projekty i lekcje z uczniami.

Wszystko to gromadzę w repozytorium:  
📁 [https://github.com/programista1024/learn-spring-framework](https://github.com/programista1024/learn-spring-framework)

## Słowniczek pojęć

Na podstawie pierwszych lekcji kursu utworzyłem **słowniczek pojęć**, który dostępny będzie jako osobna strona na blogu. Zawiera wprowadzenie do takich terminów jak *IoC container*, *Auto Wiring*, *Tight Coupling* vs *Loose Coupling* oraz podstawy konfiguracji projektów Springowych.

## Dla nauczycieli i uczniów

Jeśli uczysz się Springa lub uczysz innych – może zainteresują Cię moje dodatkowe materiały: pytania sprawdzające, struktury lekcji i pomysły na proste zadania w stylu „Code & Reflect”. Repozytorium traktuję również jako szkic przyszłych zajęć warsztatowych lub e-kursów.

Zapraszam do śledzenia aktualizacji repozytorium i bloga – to dopiero początek większej przygody z Springiem 🚀
